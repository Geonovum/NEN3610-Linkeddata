**NEN 3610 - LD Sessie 2018-05-25**

| **Onderwerp** | **Acties/Verslag** |
| --- | --- |
| **Aan** |   |
| **Van** | **Paul J** |
| **Datum** | **2018-05-25** |
| **Status** |   |

**Aanwezig:**

Pano Maria (Kadaster), Marco Brattinga (Kadaster), Marinus Vonhof (Stichting Rioned), Paul Janssen (Geonovum), Ronald van Lanen (RHDHV),Hans Schevers (BuildingBits), Linda van de Brink (Geonovum)

doc: [https://geonovum.github.io/NEN3610-Linkeddata/](https://geonovum.github.io/NEN3610-Linkeddata/)



**Acties:**

1) Volgende afspraak: 29 juni 10.00 Geonovum
2) Hoofdstuk 7 tekst aanpassen. (Marco, Pano, Linda, Ronald, Paul)
3) Hoofstuk 7: ontwikkelen van een matrix met Linked data bouwblokken in relatie tot use cases of fucntionaliteit) (Marco, Linda, Ronald, Paul)
4) Issues in gehele document bekijken en actie waar nodig. (Iedereen)
5) Review op tekst en structuur (Paul, Linda)
6) Activiteit IMKAD transformeren naar LD bij Kadaster. Kijken of wij onze methode daarbij kunnen toepassen en testen. Contacteer Arjan Santema (Paul)
7) Marinus en Hans hebben een OROX-COINS vergelijking gemaakt. Voeg daar ook de 'SHACL-methode' aan toe en dat als bijlage bij het ReSpec doc. (Hans, Marco)
8) Delen document over 'information - en non-information-resources'. (Marco)

Kort verslag:

Paul geeft kort intermezzo over een linked data project van Kadaster waarbij de gegevens van de landelijke voorziening ruimtelijkeplannen.nl in rdf gepubliceerd zijn en via een sparql endpoint en een api ontsloten worden. Pano heeft daarbij het IMRO2012 model omgezet naar een LD model. Via een ETL transformatie worden de IMRO2012 data geconverteerd en opgeslagen in een graphdb database. De transformatie van het IMRO2012 (NEN 3610 - model) naar LD is daarbij handmatig uitgevoerd. Pano is daarbij betrokken.

Marco geeft aan dat rond IMKAD iets vergelijkbaars gaat gebeuren zij het dat de modelomzetting van IMKAD-UML (deels NEN 3610, volledig MIM) in eerste instantie automatisch gaat gebeuren. Uitgangspunt is dat een correct UML ook een correct en zinvol LD model oplevert. Dit is een punt van onderzoek. Geonovum overlegt met Kadaster (Arjan Santema) of wij hierin kunnen participeren door onze methode te testen (actie 6. Paul).

Vorige keer is hoofdstuk 7 uitgebreid bediscussieerd. Conclusie was dat SHACL als principe en als label niet handig is als kapstok (metametamodel) voor de drie stijlen van LD implementatie. Gebruik SHACL is niet onderscheidend voor de drie stijlen en is afhankelijk van de stijl inzetbaar op zowel conceptueel als dataniveau. Pano en Marco hebben op basis van dat inzicht de tekst van hoofdstuuk 7 aangepast.

We komen nu tot 4 LD bouwblokken:
- RDF/RDFS/Owl
- RDFS/OWL
- SKOS
- SHACL

Deze bouwblokken zijn voor een gedeelte ook weer met elkaar geintegreerd maar voorzien in specifieke functionaliteit. Deze functionaleiten kan in een matrix in beeld gebracht worden. Afhankelijk van de gewenste functionaliteit in een UML-LD transformatie use case kan 1 of een combinatie van meerdere toegepast worden. Als je bijvoorbeeld uit het UML alleen een begrippenkader wilt genereren is SKOS voldoende. (actie 3: stel matrix op als onderdeel van hfstk 7).

Er is discussie of er ook ingegaan moet worden op de filosofie waarom het goed is om een volledige omzetting met alle functionaliteiten van LD te ondersteunen. LD toepassing kan hiermee gepromoot worden. Paul's opvatting is dat dat maar beperkt kan in dit document. Voorlopig is dit allemaal informatief en brengt het de NEN 3610 community en LD community dichter bij elkaar zonder de pro's en cons van beide te benadrukken.

Na verduidelijkende discussie over de huidige tekstaanpassing komen we tot de conclusie dat de bouwblokuitwerking door iedereen wordt onderschreven. Er zijn nog wat tekstaanpassingen nodig om het er nog iets scherper in te zetten (actie 2)

In de transformatie van NEN 3610-UML gaan we nu zowel een volledig conceptueel OWL methode als een OWL/SHACL methode uitwerken. Hans stelt de vraag of dit voldoende standaardiserend werkt. Zeker als er een koppeling komt naar de nieuwe NEN 3610 kan de keuze, of niet keuze, een effect hebben op LD toepassingen. We komen tot de conclusie dat we voor nu nog in een best-practice fase zitten. Waarschijnlijk wordt dat ook de referentie vanuit NEN 3610. Belangrijk is ook of er door de 'bouwblok' oplossingen interoperabiliteit problemen ontstaan in de LD omgeving. We denken van niet.

Hans geeft een overzicht van de vergelijking van COINS en OROX (GWSW) op LD concepten en functionaliteiten. Het overzicht is handig om aan onz document toe te voegen. De 'SHACL-methode' kan hier ook aan toegevoegd worden. Iets voor bijlage? (actie 7)

Marco en Pano noemen een discussie die zij bij Kadaster voeren over opname van 'information - en non-information resources' in een begrippenkader. Zij hebben hiervoor een tekst opgesteld die zij willen delen. Het onderwerp kan genoemd worden in hfstk 3 waar de beginselen van LD worden uitgelegd.

