**NEN 3610 - LD Sessie 2017-12-15**

| **Onderwerp** | **Acties/Verslag** |
| --- | --- |
| **Aan** |   |
| **Van** | **Paul J** |
| **Datum** | **2017-12-15** |
| **Status** |   |

**Aanwezig:**

Pano Maria (Kadaster), Marco Brattinga (Kadaster), Niels Hoffmann (Prov Noord Holland), Marinus Vonhof (Stichting Rioned), Paul Janssen (Geonovum).

doc: [https://geonovum.github.io/NEN3610-Linkeddata/](https://geonovum.github.io/NEN3610-Linkeddata/)



**Acties:**

- Volgende afspraak: 26 januari 9.30
- Toevoegen Linked datasets aan Github of sturen naar Paul
- Marco of Pano zetten één of meer LD sets in Github en passen format aan met eventueel DCAT termen . (Marco, Pano)
- Opknippen html teksdoc in delen zodat we onafhankelijker kunnen werken. (Pano)
- Tekst die als aanwezig is reviewen. Comments via issues. (Iedereen)
- Schrijven aan tekst:
- Toevoegen hoofdstuk over verschil in paradigma&#39;s: objectorientatie (en UML implementatie daarvan) – Linked Data.
- 3. Review standaarden. (Paul, Linda)
- 4. Transformatieproces (Pano).

Een deel van deze tekst kan naar het paradigma hoofdstuk. Hier meer focus op het proces aan de hand van procesplaat.

- 4. Toevoegen tekst over verschillende stijlen van UML naar LD transformatie. Eerste tekst over SHACL, RDF, SKOS  methode (Marco).

We constateren drie verschillende stijlen: LDT (SHACL), COINS, OroX (GWSW). De drie stijlen worden kort beschreven. Op een bepaald metaniveau komen de stijlen samen.

- Beschrijf M1, M2 en M3 opdeling in metaniveau&#39;s en hoe dit relateert aan dit document. We komen tot M2 (Paul)

Tenminste, we kunnen beschrijven tot M2. Dat geeft 4 metamodellen, waarbij de 3 LD metamodellen veel op elkaar lijken en &#39;eenvoudig&#39; aan elkaar te relateren zijn.

- 6. Van elke stijl wordt een Metamodel gemaakt zowel uitgedrukt in RDF als in UML. (Marco)

Om de metamodellen te kunnen maken is het van belang dat elke stijl het IMGolf toepast.

- 7. Transformatieregels: Wordt Basistransformatieregels. (Pano)

Discussie over wat hier in komt. Zijn het transformatie (of modellerings) principes? Of recht toe recht aan transformatieregels (source-&gt;target). Aan beide is behoefte. We kijken hoe we dat kunnen integreren.

- 8. UML golfbaan in RDF. We missen nog de COINS versie  (Niels)
- IMGolf aanpassen om met twee uitgaande associaties naar zelfde target. (Paul)
- Een dataset gebaseerd op IMGolf maken. Aan de hand van een echte golfbaan. (Pano heeft een idee)



**Korte samenvatting overig:**

- **--** een begrippenmodel is anders dan een uml klassediagram. Vanzelfsprekend maar toch frappant. In UML is een klasse een verzameling van instanties en een subklasse dus een deelverzameling van instanties. De generalisatiepijl is daarom van sub naar super. Bij begrippen wijst de pijl van &#39;verzamelbegrip&#39; naar &#39;deelbegrip&#39; omdat de deelbegrippen het verzamelbegrip verklaren.
- **--** in UML is de klasse de context (namespace) voor het attribuut. Attributen hoeven dus alleen uniek benoemd te zijn binnen de klasse en niet binnen het model. Bij LD is een attribuut (in veel gevallen ook een concept) uniek benoemd binnen de ontologie namespace en liefst ook nog daarbuiten. Beide methoden hebben hun eigen voor- en nadelen. In een automatische omzetting geeft dit problemen. Idee: gebruik bij automatische transformatie de klassenaam als prefix voor de attribuutnaam. Je belijft dan het dichts bij het bronmodel. Evalueer daarna het globaliseren van attribuutnamen.
- **--** ImGolf aanpassen met twee uitgaande associaties van Parcours naar Tee. AfslagBeginners, AfslagGevorderden.
- **--** Relatie LD en NEN 3610 document. In deze fase en voor de update van NEN 3610 verwachten we niet een volledig integratie van NEN 3610 en LD. De LD toepassing zal een apart document worden. Wel kunnen er kleine aanpassingen, toevoegingen aan meta-informatie van NEN 3610 modelelementen zijn om de LD transformatie beter te faciliteren. Voor een deel heeft dit ook te maken met het gebrek aan de relatie met de ISO Feature concept dictionary die NEN 3610 nu heeft. Dit staat op de NEN 3610 update agenda.
- **--** Voorbeelden op M0, M1, M2: Voorstel om IMGolf te gebruiken om voor elke stijl (M2, metamodel) op niveau M0 (data) en M1 (model) toe te passen.